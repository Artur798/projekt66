<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="https://unpkg.com/spectre.css/dist/spectre.min.css">
    <link rel="stylesheet" href="https://unpkg.com/spectre.css/dist/spectre-exp.min.css">
<link rel="stylesheet" href="https://unpkg.com/spectre.css/dist/spectre-icons.min.css">
<link rel="stylesheet" href="style.css">
    <title>Polscy laureaci Nagrody Nobla</title>
	
	<script src="https://code.jquery.com/jquery-1.7.2.min.js" type="text/javascript"></script>
<script src="jquery.scrollTo.js" type="text/javascript" charset="utf-8"></script>
<script src="jquery.localscroll.js" type="text/javascript" charset="utf-8"></script>

	
	
</head>
<body>

<script src="js/jquery.js"></script>
    <script src="js/stickyfill.js"></script>
    <script>
        $('.nav').Stickyfill();
        $(function() {
            $('a[href*="#"]:not([href="#"])').click(function() {
                if (location.pathname.replace(/^\//, '') == this.pathname.replace(/^\//, '') && location.hostname == this.hostname) {
                    var target = $(this.hash);
                    target = target.length ? target : $('[name=' + this.hash.slice(1) + ']');
                    if (target.length) {
                        $('html,body').stop().animate({
                            scrollTop: target.offset().top - 70
                        }, 1000);
                        return false;
                    }
                }
            });
        });
    </script>
	
	<script data-style="transparent" data-position="rb" data-size="41" data-arrowtype="ar2" data-bgcolor="#88a" data-transparency="0.9" src="js/arrow.js"></script>
       
    <div class="container">
        <div class="columns">
          <div class="column hero col-12 bgrondzik" >
              
                <h1 class="tytul"><b>Polscy laureaci Nagrody Nobla</b></h1>
              
                

          </div>
          <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="curie.jpg"><img class="img-responsive obr doprawejd" src="curie.jpg" alt="111"></a></div>  
          <div class="column col-xs-12 col-sm-12 col-md-12 col-lg-6 col-xl-6 col-6 middle-xs  bgrondzik">	<h1> <a href="#curie">Maria Skłodowska Curie</a></h1></div>		 
		  <div class="column col-xs-12 col-sm-12 col-md-12 col-lg-6 col-xl-6 col-6 middle-xs bgrondzik">	<h1 class="doprawejt ">	<a href="#sienkiewicz">Henryk Sienkiewicz</a></h1>	</div>			  
          <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="sienkiewicz.jpg"><img class="img-responsive obr dolewejd" src="sienkiewicz.jpg" alt="222"></a></div>
		  <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="reymont.jpg"><img class="img-responsive obr doprawejd" src="reymont.jpg" alt="333"></a></div>
		  <div class="column col-xs-12 col-sm-12 col-md-12 col-lg-6 col-xl-6 col-6 middle-xs  bgrondzik">	<h1>	<a href="#reymont">Władysław Reymont</a></h1>	</div>	
		  <div class="column col-xs-12 col-sm-12 col-md-12 col-lg-6 col-xl-6 col-6 middle-xs bgrondzik ">	<h1 class="doprawejt ">	<a href="#milosz">Czesław Miłosz</a></h1>	</div>	
       	  <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="milosz.jpg"><img class="img-responsive obr dolewejd" src="milosz.jpg" alt="444"></a></div>
       	  <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="walesa.jpg"><img class="img-responsive obr doprawejd" src="walesa.jpg" alt="555"></a></div>
      	  <div class="column col-xs-12 col-sm-12 col-md-12 col-lg-6 col-xl-6 col-6 middle-xs bgrondzik">	<h1>	<a href="#walesa">Lech Wałęsa</a></h1>	</div>	
		  <div class="column col-xs-12 col-sm-12 col-md-12 col-lg-6 col-xl-6 col-6 middle-xs bgrondzik ">	<h1 class="doprawejt "><a href="#szymborska">	Wisława Szymborska</a></h1>	</div>	
       	  <div class="column col-xs-12 col-sm-12 col-md-12 col-lg-6 col-xl-6 col-6 ">   <a href="szymborska.jpg"><img class="img-responsive obr dolewejd" src="szymborska.jpg" alt="666"></a></div>


        </div>
      </div>
	 
	 <div class="bloczek bgrondzik">
			</div>
     
		
	<div id="curie" class="empty column col-12 bgrondzik dolewejt dolcz">
			
			<img class="img-responsive obr  obrazek dolewejd" src="curie.jpg" alt="111">
			<p >
				<h3>Maria Salomea Skłodowska-Curie</h3> (ur. 7 listopada 1867 w Warszawie, zm. 4 lipca 1934 w Passy) –
				fizyczka i chemiczka, dwukrotna laureatka Nagrody Nobla.
			</p>
			<p >
				W 1891 Maria Skłodowska wyjechała z Królestwa Polskiego do Paryża, by podjąć studia na Sorbonie;
				następnie rozwinęła tam swoją karierę naukową. Była prekursorką nowej gałęzi chemii – radiochemii.
				Do jej dokonań należą: rozwinięcie teorii promieniotwórczości, technik rozdzielania izotopów 
				promieniotwórczych oraz odkrycie dwóch nowych pierwiastków – radu i polonu. Z jej inicjatywy
				prowadzono także badania nad leczeniem raka za pomocą promieniotwórczości.
			</p>
			<p>
				Nagrodą Nobla została wyróżniona po raz pierwszy w 1903 – z fizyki, wraz z mężem Pierre’em Curie
				i z Henrim Becquerelem, za badania nad odkrytym przez Becquerela zjawiskiem promieniotwórczości.
				Po raz drugi została nagrodzona w 1911 – z chemii za odkrycie polonu i radu, wydzielenie czystego
				radu i badanie właściwości chemicznych pierwiastków promieniotwórczych. Należy do grona jedynie
				czterech osób, który otrzymały Nagrodę Nobla więcej niż raz. Wśród nich jest jedną z dwóch, które
				otrzymały nagrody w różnych dyscyplinach. W tej czwórce jest też jedyną kobietą oraz jedynym uczonym 
				uhonorowanym w dwóch różnych naukach przyrodniczych.
			</p>
			
			
			<h4>Odkrycie polonu i radu</h4>
				<p>
				W 1896 Henri Becquerel (1852–1908), fizyk francuski, rozpoczął badania nad solami uranu, 
				które wykazują silną fosforescencję. 
				2 marca 1896 na posiedzeniu Akademii Nauk ogłosił, że minerał zawierający uran emituje nowe, 
				nieznane promieniowanie bez uprzedniego naświetlania. Becquerel przeprowadził kilka doświadczeń,
				na podstawie których stwierdził m.in. że uran i jego związki chemiczne w stanie krystalicznym,
				rozpuszczone czy też stopione samorzutnie emitują promieniowanie, które zaczernia kliszę fotograficzną,
				jonizuje powietrze i przenika przez nieprzezroczyste ciała. Ponadto stwierdził (błędnie),
				że promieniowanie uranowe jest zbliżone właściwościami do zwykłego światła i podobnie jak ono
				ulega odbiciu, załamaniu i polaryzacji. Z końcem 1897 Maria Skłodowska-Curie poszukując tematu
				do rozprawy w celu uzyskania stopnia doktora podjęła pierwsze badania naukowe z promieniami Becquerela.
				</p>
				<p>
				Maria podejmując prace naukowe nad promieniowaniem odkrytym przez Becquerela zastosowała 
				przede wszystkim zamiast kliszy fotograficznej używanej przez uczonego bardzo czuły elektrometr, 
				skonstruowany przez Pierre’a i jego brata Jacques’a Curie. Dzięki temu wynalazkowi stwierdziła, 
				że natężenie promieni Becquerela zależy od zawartości uranu w próbce i jest do niej proporcjonalne.
				To spostrzeżenie umożliwiło jej wyciągniecie słusznego wniosku, że jest ono właściwością atomową uranu.
				Kolejnym osiągnięciem Marii było udowodnienie, że poza uranem także tor emituje promieniowanie. 
				Następnie Maria Curie dowiodła, że emisja promieniowania niektórych minerałów zawierających uran
				jest znaczne silniejsza niż wynikałoby to z zawartości 
				uranu w ich składzie. Ponieważ znała skład chemiczny chalkolitu stwierdziła, że tylko uran jest
				pierwiastkiem promieniotwórczym w tym minerale. Wysunęła więc słuszną hipotezę, że minerał
				ten musi zawierać domieszkę nowego, nieznanego pierwiastka chemicznego. Maria otrzymała w 
				laboratorium chalkolit i udowodniła tym samym, że syntetyczny chalkolit emituje słabsze 
				promieniowanie. Był to dowód eksperymentalny na istnienie nowego pierwiastka chemicznego. 
				Do badań Marii dołączył Pierre Curie. Małżonkowie Curie opracowali metodę wskaźników 
				promieniotwórczych, dzięki czemu określili zdolność promieniowania nowego pierwiastka.
				Za pomocą przemian chemicznych wyodrębnili nowy, nieznany dotąd pierwiastek chemiczny. 
				18 lipca 1898 przedstawili dzieło naukowe, w którym donosili o odkryciu polonu, 
				pierwiastka nazwanego na cześć Polski. Na kolejny sukces małżonkowie Curie nie
				musieli zbyt długo czekać. 26 grudnia 1898 wspólnie z Gustawem Bémontem donieśli o 
				odkryciu kolejnego pierwiastka chemicznego – radu. 
				</p>
				<p>
				Małżonkowie Curie zbadali promieniowanie emitowane przez rad i polon, stwierdzając m.in., 
				że związki promieniotwórcze świecą, sole radu wydzielają ciepło, zabarwiają porcelanę i szkło, 
				promieniowanie przechodzi przez powietrze i pewne ciała, że może przekształcić tlen cząsteczkowy 
				w ozon. Pierre Curie poddał swoje ramię kilkugodzinnemu działaniu radu, a powstałą trudno gojącą 
				się ranę obserwował i opisał. Za swoje prace małżonkowie Curie zostali wyróżnieni licznymi 
				nagrodami m.in. Plante, Lacaze, Gegner, Osiris, Medalem Davy. W 1903 Maria przedstawiła tezy 
				swojej rozprawy doktorskiej pt. „Badanie ciał radioaktywnych".
				</p>
				<p>
				Po śmierci Pierre’a Maria oddała się całkowicie pracy: otrzymała rad w stanie metalicznym, 
				opracowała i udoskonaliła metody izolowania i otrzymywania nowych substancji, 
				podała definicję międzynarodowego wzorca radu. Brała także czynny udział w konferencjach 
				i spotkaniach międzynarodowych m.in. w konferencji Solvaya. Wspólnie z grupą przyjaciół
				stworzyła szkołę, gdzie dzieci uczono w nowatorski sposób (w laboratoriach, muzeach, teatrach).
				 7 listopada 1911 Szwedzka Akademia Nauk przyznała Marii drugą, tym razem samodzielną 
				 Nagrodę Nobla z chemii za odkrycie polonu i radu. Została pierwszym człowiekiem wyróżnionym 
				 tą nagrodą dwukrotnie i pierwszą kobietą laureatką Nobla w dziedzinie chemii. 
				</p>
				<p>
				Po otrzymaniu drugiej Nagrody Nobla, Maria przekonała rząd Francji do przeznaczenia 
				środków na budowę prywatnego Instytutu Radowego – Institut du Radium, który został wzniesiony
				w 1914 i w którym prowadzono badania z zakresu chemii, fizyki i medycyny.
				Instytut ten stał się kuźnią noblistów – wyszło z niego jeszcze czworo laureatów nagrody Nobla,
				w tym córka Marii Skłodowskiej-Curie, Irène, i zięć Frédéric Joliot-Curie.
				W Instytucie prowadzono podstawowe prace i badania nad promieniotwórczością i radioizotopami.
				</p>
			
			
			
			
	</div>
			<div class="bloczek bgrondzikdwa">
			</div>
	<div id="sienkiewicz" class="empty column col-12 bgrondzikdwa dolewejt dolcz">
			<img class="img-responsive obr dolewejd obrazek" src="sienkiewicz.jpg" alt="222">
			<p>
			<h3>Henryk Adam Aleksander Pius Sienkiewicz</h3> herbu Oszyk, kryptonim „Litwos”, „Musagetes”, 
			pseudonim „Juliusz Polkowski”, „K. Dobrzyński” </br>(ur. 5 maja 1846 w Woli Okrzejskiej, 
			zm. 15 listopada 1916 w Vevey)
			– polski nowelista, powieściopisarz i publicysta; laureat Nagrody Nobla w dziedzinie 
			literatury (1905) za całokształt twórczości, jeden z najpopularniejszych polskich pisarzy
			przełomu XIX i XX w. 
			</p>
			<p>
			W 1858 roku Sienkiewicz rozpoczął naukę w gimnazjum w Warszawie (rozpoczął ją w jednym z
			gmachów późniejszego UW, by następnie kontynuować w szkole mieszczącej się w Pałacu Staszica,
			a zakończył w gimnazjum przy ul. Królewskiej). Będąc w szkole, w roku 1864 zdobył swą pierwszą
			nagrodę za wypracowanie Mowa Żółkiewskiego do wojska pod Cecorą. W szkole nie uzyskiwał jednak
			wysokich not, najlepiej szły mu przedmioty humanistyczne. Wskutek trudnej sytuacji materialnej,
			nie mogąc liczyć na pomoc finansową rodziców, dziewiętnastoletni Sienkiewicz przyjął posadę 
			guwernera u rodziny Weyherów w Płońsku. W 1866 r. uzyskał świadectwo dojrzałości. Zgodnie
			z wolą rodziców zdał na wydział lekarski do Szkoły Głównej Warszawskiej, jednak później
			zrezygnował z medycyny i podjął studia prawnicze, by w ostateczności przenieść się na wydział 
			filologiczno-historyczny. Zdobył tam gruntowną znajomość literatury i języka staropolskiego. 
			</p>
			
			<h4>Kariera literacka i dziennikarska</h4>
			<p>
			W 1869 r. debiutował jako dziennikarz. „Przegląd Tygodniowy” wydrukował jego recenzję sztuki teatralnej,
			a „Tygodnik Ilustrowany” zamieścił rozprawkę historyczno-literacką o Mikołaju Sępie Szarzyńskim. 
			Sienkiewicz pisał pod pseudonimem Litwos do „Gazety Polskiej” oraz „Niwy”. 
			W 1873 roku objął w Gazecie Polskiej stały felieton Bez tytułu, a w roku 1875 cykl Chwila obecna.
			Od 1874 roku prowadził dział literacki w „Niwie”. 
			</p>
			<p>
			W 1872 r. wydał powieść Na marne oraz Humoreski z teki Worszyłły, a następnie Stary sługa (1875),
			Hania (1876), oraz Selim Mirza (1877). Trzy ostatnie utwory nazywane są małą trylogią.
			Bywał w popularnych w owym czasie salonach warszawskich: u swej krewnej Jadwigi Łuszczewskiej
			znanej pod literackim pseudonimem Deotyma oraz u aktorki Heleny Modrzejewskiej. 
			</p>
			<p>
			W lutym 1876 r. wraz z Heleną Modrzejewską i grupą znajomych wybrał się w podróż do USA. 
			W owym czasie nie było to czymś powszednim. W swej korespondencji do gazety pisał o tym: 
			„Człowiek, który wyjeżdża do Ameryki, jest jeszcze u nas rzadkością. Wyobrażam sobie nawet, 
			że po powrocie, w powiecie łukowskim, z którym łączą mnie liczne stosunki, przynajmniej przez 
			miesiąc będą mnie uważać za rodzaj powiatowego Ferdynanda Korteza.” Z tego okresu pochodzą Listy
			z podróży do Ameryki, drukowane w Gazecie Polskiej, zyskały szerokie uznanie czytelników. 
			8 września 1877 roku opublikował w dzienniku „Daily Evening Post” artykuł Poland and Russia, 
			w którym zaatakował dwulicową politykę władz rosyjskich, które na Bałkanach występowały jako 
			obrońca Słowian, w Królestwie Polskim natomiast gnębiły i prześladowały Polaków. Pisał też Szkice
			węglem (1876). Pod wpływem podróży do Stanów Zjednoczonych napisał kilka dalszych utworów: 
			Komedia z pomyłek (1878), Przez stepy (1879), Za chlebem (1880), W krainie złota (1881),
			Latarnik (1881), Wspomnienie z Maripozy (1882), Sachem (1883). 
			</p>
			<p>
			W 1878 roku wrócił do Europy. Zatrzymał się w Londynie, następnie przez rok przebywał w Paryżu.
			Podczas pobytu we Francji Sienkiewicz poznał nowy prąd w literaturze – naturalizm.
			W roku 1878 napisał nowelę Janko Muzykant. W 1879 r. w artykule Z Paryża stwierdza:
			„Dla powieści naturalizm był w zasadzie znakomitym, niezbędnym i może jedynym krokiem naprzód”.
			Dwa lata później zmienił jednak zdanie i wypowiedział się o naturalizmie w tonie krytycznym.
			Wyrazem przekonań na temat naturalizmu i pisarstwa jako takiego były wydane drukiem odczyty:
			O naturalizmie w powieści (1881), O powieści historycznej (1889), Listy o Zoli (1893). 
			</p>
			<p>
			W 1879 Sienkiewicz wygłosił we Lwowie odczyt pod tytułem Z Nowego Jorku do Kalifornii.
			W drodze powrotnej, w Szczawnicy także dał odczyt o swym pobycie w Ameryce. 
			Po raz pierwszy spotkał tam swoją przyszłą żonę, Marię Szetkiewiczównę. 
			Na wiadomość, że rodzina Szetkiewiczów wybiera się do Wenecji, ruszył za nimi i 
			tam poznał Marię bliżej. W 1880 r. w Poznaniu przedstawił w hotelu Bazar 
			nowelę Za chlebem, następnie w Warszawie wygłosił dwa odczyty o naturalizmie w literaturze.
			18 sierpnia 1881 roku odbył się ich ślub w kościele Zgromadzenia Panien Kanoniczek przy placu
			Teatralnym. Z małżeństwa tego pochodzą dzieci: Henryk Józef i Jadwiga Maria. 
			Małżeństwo nie trwało długo, gdyż 19 października 1885 roku w wieku 31 lat Maria zmarła
			na gruźlicę w uzdrowisku Falkenstein. Została pochowana na cmentarzu Powązkowskim. 
			</p>
			<p>
			W latach 1879–1881 napisał utwór dramatyczny Na jedną kartę wystawiany w teatrach we Lwowie i Warszawie. 
			W roku 1882 Henryk Sienkiewicz nawiązał współpracę z dziennikiem „Słowo” (pismo
			o tendencjach konserwatywno-szlacheckich) i początkowo był nawet jego redaktorem naczelnym.
			Tam w miesiącach luty-marzec ukazała się w prasie kolejna nowela Bartek Zwycięzca. 
			</p>
			<p>
			W 1880 napisał utwór historyczny Niewola tatarska i pracował nad powieścią historyczną Ogniem i
			mieczem. W liście do redaktora krakowskiej gazety „Czas” Stanisława Smolki z 1 lutego 1884 pisał: 
			„Co do powieści wielkiej, ta będzie nosiła prawdopodobnie tytuł Wilcze gniazdo.
			Rzecz dzieje się za Jana Kazimierza, w czasie insurekcji kozackiej.” Wspomniana 
			w liście powieść Wilcze gniazdo ukazała się ostatecznie w odcinkach na łamach „Słowa”
			od 2 maja 1883 do 1 marca 1884 roku pod tytułem Ogniem i mieczem. Była jednocześnie drukowana
			w warszawskim „Słowie” i krakowskim „Czasie”. 
			</p>
			<p>
			Druga połowa lat osiemdziesiątych i początek lat dziewięćdziesiątych to dla pisarza okres 
			bardzo wytężonej pracy nad kilkoma powieściami. Wkrótce pisarz rozpoczął pracę nad kolejną
			częścią Trylogii – Potopem; tytuł odnosił się do potopu szwedzkiego. Także ta powieść była 
			drukowana w odcinkach w „Słowie” – (od 23 grudnia 1884 do 2 września 1886). Był to trudny
			okres w życiu pisarza, gdyż w tym czasie zmarła jego żona Maria Sienkiewiczowa. Mimo to,
			powieść szybko podbiła serca czytelników i utwierdziła jego literacką pozycję. Po śmierci 
			żony pisarz udał się w podróż do Konstantynopola, z której pisał korespondencje.
			Po powrocie do Warszawy wydał trzecią część Trylogii – Pana Wołodyjowskiego. I ta powieść
			ukazała się w „Słowie” (od maja 1887 do maja 1888 roku). Trylogia wyniosła Sienkiewicza na
			szczyty popularności i uczyniła z niego najpopularniejszego polskiego pisarza.
			Stefan Żeromski w swych Dziennikach napisał: „Sam widziałem w Sandomierskiem, jak wszyscy, 
			tacy nawet, którzy nic nie czytują, dobijali się o Potop.” Jako wyraz uznania Sienkiewicz
			dostał od nieznanego wielbiciela podpisanego Michał Wołodyjowski bardzo pokaźną sumę 15 tysięcy rubli.
			Pieniądze te przeznaczył na fundusz imienia Marii Sienkiewiczowej dla artystów zagrożonych gruźlicą.
			</p>
			<p>
			Po napisaniu trylogii Sienkiewicz napisał nowelę Ta trzecia (1888), z życia cyganerii.
			W 1888 roku odbył podróż do Hiszpanii. W 1890 roku włączył się w organizację roku Mickiewiczowskiego.
			W styczniu 1891 wyruszył w podróż do Afryki. Podróż ta zaowocowała Listami z Afryki.
			W 1891 roku ukazało się książkowe wydanie Bez dogmatu, które drukowane było wcześniej
			(od 1889 do 1890) na łamach „Słowa”. W 1892 r. Sienkiewicz podpisał umowę na powieść
			Rodzina Połanieckich (której książkowe wydanie ukazało się w 1895 roku), w tym samym roku
			prasa donosiła, że pisarz przystąpił do prac nad powieścią z czasów krzyżackich, w 1893 
			rozpoczął przygotowania do powieści Quo vadis, a latem 1894 odczytał w Zakopanem fragmenty Krzyżaków.
			</p>
			<p>
			W 1894 roku powstały pierwsze rozdziały Quo vadis, które ukazały się drukiem od marca
			1895 roku w warszawskiej „Gazecie Polskiej”, krakowskim „Czasie” oraz „Dzienniku Poznańskim”.
			Wydanie książkowe pojawiło się niedługo później i zrobiło zawrotną
			karierę w całej Europie. Książka do dziś cieszy się wyjątkową popularnością, 
			została przetłumaczona na 57 języków, w tym na arabski czy japoński, a także esperanto 
			i opublikowana w ponad 70 krajach. Quo vadis wielokrotnie adaptowano i wystawiano na
			deskach teatrów, ukazała się nawet opera oparta na motywach powieści, a w 1913 roku zostało
			po raz pierwszy sfilmowane. Potem była ekranizowana jeszcze kilkakrotnie. 
			</p>
			<p>
			Od roku 1896 pisarz rozpoczął prace nad nową powieścią Krzyżacy, którą ukończył po czterech 
			latach w roku 1900. W tym też roku (1900) pisarz przy zaangażowaniu całego społeczeństwa 
			obchodził jubileusz 25-lecia pracy twórczej i otrzymał od narodu majątek ziemski w Oblęgorku,
			gdzie utworzył ochronkę (dom dziecka) dla dzieci. Sienkiewicz angażował się w sprawy społeczne. 
			30 czerwca 1900 został wybrany zagranicznym członkiem Czeskiej Akademii Umiejętności. W 1901 roku 
			napisał odezwę w sprawie dzieci we Wrześni. W 1906 wzywał rodaków z USA do pomocy głodującym w
			Królestwie Polskim. 
			</p>
			<p>
			Na początku maja 1904 roku poślubił swą cioteczną siostrzenicę, 33-letnią Marię Babską.
			W 1905 roku otrzymał nagrodę Nobla za całokształt twórczości. W przemówieniu wygłaszanym z
			tej okazji Sienkiewicz mówił, że zaszczyt ten jest szczególnie cenny dla syna Polski.
			Głoszono ją umarłą, a oto jeden z tysięcznych dowodów, że żyje. Dodał też Głoszono ją podbitą,
			a oto nowy dowód, że umie zwyciężać. Napisał powieść Na polu chwały (1903–1909), 
			która miała być początkiem nowej trylogii. W „Kurierze Warszawskim” ukazała się w 1910
			w odcinkach jego powieść dla młodzieży W pustyni i w puszczy. 
			</p>
			<p>
			Po wybuchu wojny Henryk Sienkiewicz wyjechał do Szwajcarii. Wraz z Ignacym Janem Paderewskim był 
			jednym ze współzałożycieli Szwajcarskiego Komitetu Generalnego Pomocy Ofiarom Wojny w Polsce. 
			W roku 1916 otrzymał Nagrodę Fundacji Erazma i Anny Jerzmanowskich przyznaną przez Polską
			Akademię Umiejętności. 
			</p>
			<p>
			Zmarł wieczorem 15 listopada 1916 na anewryzm serca w Vevey i został tam pochowany. 
			W 1924 roku, już w wolnej Polsce, prochy pisarza uroczyście sprowadzono do Polski.
			W drodze przez kraje Szwajcarii, Austrii i Czechosłowacji składano mu hołd. 
			27 października 1924 roku odbyła się uroczystość obok pomnika Adama Mickiewicza w Warszawie,
			gdzie przemówienie okolicznościowe wygłosił Stanisław Wojciechowski. Na koniec prochy złożono
			w specjalnie przygotowanej krypcie i sarkofagu według projektu Konstantego Jakimowicza, 
			w podziemiach katedry św. Jana, tuż obok prezydenta Gabriela Narutowicza. W czasie trwania
			powstania warszawskiego w 1944 żołnierze niemieccy wysadzili katedrę, ale sarkofag ocalał.
			Uszkodzony został dopiero później – przez rodzimych szabrowników, którzy rozbili
			go w kilku miejscach. Po wojnie katedrę zrekonstruowano, a sarkofag odrestaurowano. 
			</p>
			
		
		</div>
		</div>
			<div class="bloczek bgrondzik">
			</div>
	
	<div id="reymont" class="empty column col-12 bgrondzik dolewejt dolcz">
			<img class="img-responsive obr dolewejd obrazek" src="reymont.jpg" alt="333">
			<p>
			<h3>Władysław Stanisław Reymont</h3> właśc. Stanisław Władysław Rejment</br> (ur. 7 maja 1867
			w Kobielach Wielkich, zm. 5 grudnia 1925 w Warszawie) – polski pisarz, prozaik i nowelista,
			jeden z głównych przedstawicieli realizmu z elementami naturalizmu w prozie Młodej Polski.
			Niewielką część jego spuścizny stanowią wiersze. Laureat Nagrody Nobla w dziedzinie literatury
			za czterotomową „epopeję chłopską” Chłopi. 
			</p>
			<p>
			Rodzice chcieli, aby został organistą. Odmówił uczęszczania do szkół, często zmieniał zawody,
			miejsca zamieszkania, dużo podróżował po Polsce i Europie. Ukończył Warszawską
			Szkołę Niedzielno-Rzemieślniczą. W latach 1880–1884 uczył się zawodu krawieckiego 
			w Warszawie, po czym został czeladnikiem. W okresie 1884–1888 był aktorem w wędrownych
			grupach teatralnych, następnie w latach 1888–1893 dzięki protekcji ojca znalazł 
			zatrudnienie jako niskiej rangi funkcjonariusz Kolei Warszawsko-Wiedeńskiej, pracując 
			m.in. w Rogowie i Lipcach. W 1890 zmarła matka pisarza. Z twórczości literackiej 
			utrzymywał się od 1894, kiedy przeniósł się do Warszawy, jednak swoje pierwsze wiersze pisał już w 1882. 
			</p>
			
			<h4>Ziemia obiecana</h4>
			<p>
			Jest to jedna z najwybitniejszych powieści Reymonta, po Chłopach najczęściej tłumaczona na
			języki obce i filmowana. Materiały do niej zaczął zbierać w 1896, przebywając przez blisko rok w 
			Łodzi (opublikowana w latach 1897–1898 na łamach „Kuriera Warszawskiego”, osobne wydanie w 1899). 
			Bohaterem tego studium jest miasto kapitalistyczne, jakim wtedy stawała się Łódź. 
			Porównał ją do monstrum, niszczącego zwykłych ludzi, a z drugiej strony wykrzywiającego psychicznie 
			właścicieli wielkich fortun. 
			</p>
			<p>
			Tematem powieści jest mechanizm „robienia pieniędzy” przez jej trzech bohaterów,
			z których jeden jest Polakiem (Karol Borowiecki), drugi Niemcem (Max Baum), trzeci Żydem 
			(Moryc Welt). Różnice pochodzenia i obyczajów nie dzielą ich, wręcz przeciwnie –
			przyjaciele wykorzystują je dla skutecznego działania i wygrywania z konkurencją.
			Razem zakładają fabrykę, łączy ich wspólny interes, wspólne poczucie, że należą do grupy Lodzermenschów. 
			</p>
			<p>
			Mimo zawartej krytyki społecznej Ziemia Obiecana jest nie tylko manifestem politycznym. 
			Plastyczny i naturalistyczny obraz Łodzi i jej mieszkańców jest przykładem antyurbanizmu Reymonta, 
			jego umiłowania przyrody oraz przeciwstawiania „naturalnego” środowiska chłopskiego i wiejskiego 
			(jego obyczajów, systemu wartości) „patologicznemu” środowisku miejskiemu. Ironiczny tytuł 
			tej powieści stał się w Polsce publicystycznym określeniem Łodzi, z czasem pozbawionym 
			pejoratywnego odcienia. 
			</p>
			<h4>Chłopi</h4>
			<p>
			Powieść powstawała w latach 1901–1908. Zawiera realistyczny obraz życia zbiorowości chłopskiej.
			Pisana jest specyficznym, potoczystym językiem, z wykorzystaniem elementów gwarowych.
			Życie społeczności wsi Lipce z jednej strony wyznacza rytm przyrody (poszczególne tomy 
			są zatytułowane nazwami pór roku – zaczynając od „Jesieni”) oraz związane z nim zajęcia i
			prace na roli, a także zwyczaje i obrzędy, z drugiej zaś dokonujące się przemiany
			społeczno-ekonomiczne na wsi i związane z tym spory	(rozwarstwienie ekonomiczne wsi, konflikty z dworem). 
			</p>
			<p>
			W to tło wpleciona jest główna oś akcji powieści, którą jest romans młodej, urodziwej i namiętnej 
			Jagny – żony bogatego gospodarza Macieja Boryny, z jego synem Antkiem oraz postawy 
			społeczności chłopskiej wobec tego zdarzenia. Po śmierci Macieja Boryny (który stał 
			na czele buntu chłopów wobec dworu), Jagna zostaje napiętnowana i wypędzona przez społeczność 
			wiejską i ulega obłędowi, zaś pogodzony z losem Antek przejmuje gospodarstwo ojca. 
			</p>
			<p>
			Powieść „Chłopi” nawiązuje do fascynacji chłopską energią, naturalnością i prostotą życia, 
			charakterystyczną dla wielu dzieł początków XX wieku, nazywanej niekiedy „chłopomanią”. 
			</p>
			<h4>Bunt</h4>
			<p>
			Bunt to ostatnia powieść Reymonta, publikowana w 1922 na łamach „Tygodnika Ilustrowanego”,
			a w 1924 wydana w postaci książki. Powieść radykalnie odstaje od wcześniejszej twórczości
			Reymonta, jest bowiem połączeniem baśni i antyutopii, opowiadającej o buncie zwierząt
			przeciwko człowiekowi. Powstanie rozpoczyna się od głoszenia szczytnych haseł o równości, 
			sprawiedliwości i budowaniu powszechnego szczęścia, a w rzeczywistości kończy się krwawą rzezią 
			i zagładą. Powieść była parabolą terroru, którym była rewolucja październikowa,
			a którą Reymont obserwował w ciągu pięciu lat pomiędzy jej początkiem a rokiem 
			powstania powieści. Z powodów ideologicznych w PRL powieść była zakazana i uległa zapomnieniu. 
			Pierwsze powojenne wznowienie powieści miało miejsce w 2004, nakładem wydawnictwa „Fronda”. 
			</p>
			
			
			</div>
	
	</div>
			<div class="bloczek bgrondzikdwa">
			</div>
	<div id="milosz" class="empty column col-12 bgrondzikdwa dolewejt dolcz">
	<img class="img-responsive obr dolewejd obrazek" src="milosz.jpg" alt="444">
		
		<h3>Czesław Miłosz</h3>
			<p>
			
			 (ur. 30 czerwca 1911 w Szetejniach, zm. 14 sierpnia 2004 w Krakowie) 
			 – polski poeta, prozaik, eseista, historyk literatury, tłumacz, dyplomata; 
			 w latach 1951–1993 przebywał na emigracji, do 1960 we Francji,
			 następnie w Stanach Zjednoczonych; w Polsce do 1980 obłożony cenzurą;
			 laureat Nagrody Nobla w dziedzinie literatury (1980); profesor Uniwersytetu
			 Kalifornijskiego w Berkeley i Uniwersytetu Harvarda; pochowany 
			 w Krypcie Zasłużonych na Skałce. 
			</p>
			<p>Przed II wojną światową Miłosz był poetą katastroficznym, 
			uderzającym w ton wizyjny stylizacją na głos starotestamentowych
			proroków. Od innych twórców formacji Żagary odróżniał go kult 
			klasycystycznych rygorów. Po wojnie jego poezja stała się bardziej 
			intelektualna; wiązała się z ambicjami odbudowania trwałych wartości
			europejskiej kultury, sumienia i wiary. Literaturę pojmował wówczas
			jako drogę do ocalenia po klęsce poczucia człowieczeństwa. W latach 70. 
			zaczęła w niej dominować tematyka religijna i kontemplacyjna.
			</p>
			<p>
			Wielkie Księstwo Litewskie, na którego dawnych terenach Miłosz się wychował,
			wraz ze swą wielokulturową i tolerancyjną atmosferą, wywarło decydujący wpływ 
			na twórczość poety, a on sam często odwoływał się do wspomnień z dzieciństwa. Inspirację stanowiło dla niego zarówno spokojne życie na wsi, 
			jak i szalone podróże z ojcem. Ogromny wpływ na poetę wywarły także wydarzenia
			historyczne, których był świadkiem: rewolucja październikowa i 
			wojna polsko-bolszewicka. 	
			</p>
			
			<h4>
			Twórczość
			</h4>
			<p>
			Miłosz studiował na Uniwersytecie Stefana Batorego w Wilnie,
			najpierw polonistykę na Wydziale Humanistycznym, po krótkim 
			czasie przeniósł się na Wydział Nauk Społecznych, by studiować prawo.
			Zadebiutował w 1930 na łamach uniwersyteckiego pisma „Alma Mater Vilnensis” 
			wierszami Kompozycja i Podróż. Był członkiem grupy poetów Żagary i współtwórcą
			pisma o tej samej nazwie. Pracował w Polskim Radiu Wilno. 
			</p>
			<p>
			Po wybuchu II wojny światowej Miłosz udał się na południe kraju.
			Gdy 17 września ZSRR zaatakował Polskę poeta znajdował się już w Rumunii. 
			Wojska ZSRR zajęły Wilno, a potem przekazały je Litwinom.
			Miłosz powrócił do rodzinnego miasta, przyjmując obywatelstwo litewskie. 
			Jednak już 14 czerwca 1940 ZSRR wkroczyło na teren Litwy i
			rozpoczęła się sowiecka okupacja. Poetą bardzo wstrząsnęły te wydarzenia,
			co miało odzwierciedlenie w jego poezji. Opuścił Wilno i przeniósł się do
			okupowanej przez Niemców Warszawy, gdzie pracował jako woźny 
			w Bibliotece Uniwersyteckiej. Uczestniczył w podziemnym życiu literackim, 
			pod pseudonimem Jan Syruć opublikował w 1940 r. tom Wiersze. Po upadku 
			powstania warszawskiego Miłosz znalazł schronienie najpierw w 
			Janisławicach, później w majątku Jerzego Turowicza w Goszycach.
			W styczniu 1945 roku zamieszkał w Krakowie. Brat Andrzej Miłosz,
			przebywający w czasie okupacji w Wilnie, także czynnie działał w
			podziemiu polskim. W 1943 roku Andrzej przemycił do Warszawy ukrytych 
			w ciężarówce Seweryna Trossa i jego żonę. Czesław przyjął Trossów, 
			znalazł im kryjówkę i wsparł finansowo. Pomógł także Żydówkom, 
			Felicji Wołkomińskiej, jej siostrze i bratowej, które zbiegły z
			Warszawy w przededniu powstania w getcie. Trossowie zginęli w 
			powstaniu warszawskim. Wołkomińska przeżyła i w 1957 roku wyemigrowała
			do Izraela. Za pomoc udzieloną rodzinie Trossów i Wołkomińskich Czesław i 
			Andrzej Miłoszowie zostali uhonorowani przez Instytut Jad Waszem 
			tytułem Sprawiedliwych wśród Narodów Świata (25 lipca 1989 roku). 
			</p>
			<p>
			W 1951 poprosił o azyl polityczny we Francji,
			kiedy w trakcie pobytu w Paryżu zdecydował się pojechać do redaktora 
			„Kultury”, Jerzego Giedroycia, prosząc o ukrycie, i zabezpieczenie 
			jego rzeczy do czasu, gdy otrzyma azyl polityczny. Obawiano się bowiem
			porwania, lub innej formy sabotażu ze strony polskich komunistów. Miłosz
			mieszkał przez pewien czas w Maisons-Laffitte, co doprowadziło do jego 
			wieloletniej współpracy z tym pismem. Było to jednak powodem skandalu 
			w części polskiej emigracji – przeciwko przyjęciu Miłosza protestowała
			m.in. redakcja „Wiadomości” Mieczysława Grydzewskiego. Dwa lata później I
			nstytut Literacki Giedroycia wydał Zniewolony umysł (1953) – 
			esej skierowany do polskiej emigracji, mający wyrazić mechanizm 
			myślenia człowieka w demokracjach ludowych. Józef Mackiewicz nazwał
			ją w londyńskim tygodniku „Wiadomości” „wielkim odpompatycznieniem 
			myśli emigracyjnej”, jak podaje Witold Gombrowicz. W następnych 
			latach Instytut Literacki wydał większość dzieł Miłosza, a sam Jerzy 
			Giedroyc przedstawił jego kandydaturę do Nagrody Nobla. 
			</p>
			<p>
			W 1960 Miłosz przeprowadził się do Stanów Zjednoczonych, 
			gdzie wykładał literaturę słowiańską na Uniwersytecie Kalifornijskim 
			w Berkeley, oraz na Harvardzie. Za granicą tworzył głównie poezję,
			bardzo różnorodną, choć największe uznanie zyskały jego wiersze
			polityczne (m.in. Który skrzywdziłeś). W PRL oficjalnie uznany 
			za zdrajcę i renegata, został uroczyście potępiony przez Związek 
			Literatów Polskich oraz niektórych autorów (Konstantego Ildefonsa Gałczyńskiego, 
			Kazimierza Brandysa, Jarosława Iwaszkiewicza i Antoniego Słonimskiego).
			Do 1980 istniał zapis cenzorski, nie tylko zakazujący publikacji 
			jego utworów, ale nawet wymieniania jego nazwiska (w sytuacjach 
			koniecznych używano np. eufemizmu autor „Ocalenia”; 
			pod nazwiskiem publikowano dokonane przezeń tłumaczenia, m.in. w antologii
			Poeci języka angielskiego. Książki Miłosza były drukowane
			w podziemiu, przemycane z zagranicy, a dla nielicznych dostępne
			w działach prohibitów bibliotek uniwersyteckich. Miłosza odrzucała
			również część polskiej emigracji, zarzucająca mu początkowe poparcie
			dla komunistycznych przemian w Polsce i bolszewizm. 
			</p>
			<p>
			Stosunek władz i środowiska emigracyjnego do Miłosza zaczął się zmieniać po 
			1980 r., kiedy poeta otrzymał literacką nagrodę Nobla za całokształt twórczości.
			Rok później przyjechał do kraju, gdzie jego utwory zostały już oficjalnie wydane
			(choć część z nich ocenzurowano, a część mogła się nadal ukazywać tylko w
			wydaniach podziemnych). Stały się one natchnieniem dla rozwijającej się
			opozycji politycznej. W 1993 r. poeta definitywnie przeprowadził się 
			do Polski, gdzie jako miejsce pobytu wybrał Kraków, jak twierdził 
			„najbardziej zbliżony do Wilna”. Miłosz zmarł 14 sierpnia 2004 w Krakowie,
			przeżywszy 93 lata. Został pochowany 27 sierpnia 2004 w Krypcie Zasłużonych
			na Skałce.
			</p>
			
			
	</div>
	</div>
			<div class="bloczek bgrondzik">
			</div>
	<div id="walesa" class="empty column col-12 bgrondzik dolewejt dolcz">
			<img class="img-responsive obr dolewejd obrazek" src="walesa.jpg" alt="555">
			<h3>
			Lech Wałęsa 
			</h3>
			<p>
			(ur. 29 września 1943 w Popowie) – polski polityk i działacz związkowy,
			z zawodu elektryk. Czołowy opozycjonista w okresie PRL, współzałożyciel i 
			pierwszy przewodniczący NSZZ „Solidarność”, w 1983 laureat Pokojowej
			Nagrody Nobla. Prezydent Rzeczypospolitej Polskiej w latach 1990–1995. 
			</p>
			<p>
			Pracując jako elektryk w Stoczni Lenina (obecnie Stocznia Gdańska), 
			Lech Wałęsa został działaczem związkowym, za co był represjonowany
			przez władze PRL: poddany inwigilacji, zwolniony z pracy w 1976 i 
			wielokrotnie aresztowany. W sierpniu 1980 odegrał kluczową rolę w 
			negocjacjach, które doprowadziły do zawarcia porozumień sierpniowych –
			przełomowej ugody między strajkującymi pracownikami a rządem. Był 
			współzałożycielem ruchu związkowego „Solidarność”. 17 września 1980 
			został wybrany na jego przewodniczącego. 
			</p>
			<p>
			Po wprowadzeniu 13 grudnia 1981 stanu wojennego w Polsce, 
			gdy „Solidarność” została zdelegalizowana, Lech Wałęsa został 
			ponownie aresztowany, a następnie internowany. Władze PRL chciały 
			wykorzystać go jako szyld nowej „Solidarności” pod własną kontrolą, 
			jednak Lech Wałęsa odmówił pertraktacji. Zwolniony z aresztu w listopadzie 
			1982, kontynuował swoją działalność jako przywódca podziemnej „Solidarności” 
			aż do końca lat 80. W 1989 był jedną z kluczowych postaci obrad Okrągłego 
			Stołu, które doprowadziły do częściowo wolnych wyborów parlamentarnych w 
			czerwcu 1989 i do wyłonienia rządu kierowanego przez „Solidarność”. 
			</p>
			<p>
			W wyborach w 1990 Lech Wałęsa z powodzeniem kandydował na urząd 
			Prezydenta RP, stając się pierwszym w historii prezydentem RP
			wybranym w wyborach powszechnych. Odegrał istotną rolę w transformacji 
			ustrojowej Polski i jej przejściu od modelu tzw. bloku wschodniego
			do państwa liberalnego i wolnorynkowego. Jego popularność osłabła,
			a rola w polskiej polityce istotnie zmniejszyła się po tym, jak z
			niewielką stratą przegrał wybory prezydenckie w 1995. 
			</p>
			<p>
			Znany z dużej żywiołowości wystąpień, Lech Wałęsa na przestrzeni 
			lat wytworzył swój charakterystyczny wizerunek m.in. poprzez 
			noszenie w klapie marynarki wizerunku Matki Boskiej Częstochowskiej,
			a także poprzez używanie specyficznych zwrotów językowych, które przeniknęły
			trwale do języka polskiego jako tzw. wałęsizmy. W 2013 Andrzej Wajda 
			wyreżyserował poświęcony mu film biograficzny Wałęsa. Człowiek z nadziei. 
			</p>
			<p>
			Tygodnik „Time” uznał go za Człowieka Roku 1981 oraz za jednego ze 
			100 najważniejszych ludzi stulecia. Za swoją działalność
			otrzymał szereg odznaczeń państwowych, między innymi amerykański 
			Prezydencki Medal Wolności, brytyjski Krzyż Wielki Orderu Łaźni 
			oraz francuski Krzyż Wielki Orderu Legii Honorowej. Otrzymał 
			tytuły doctora honoris causa wielu uczelni wyższych. 
			Jego imieniem zostały nazwane ulice i place w różnych miejscach
			świata oraz port lotniczy w Gdańsku. 
			</p>
			
			<h4>
			Internowanie i Nagroda Nobla
			</h4>
			<p>
			3 grudnia 1981 gen. Wojciech Jaruzelski wprowadził stan wojenny.
			W nocy tego dnia decyzję nakazującą wyjazd do Warszawy, przekazaną do
			Gdańska przez Mieczysława Rakowskiego, ogłosili Lechowi Wałęsie w jego
			mieszkaniu wojewoda gdański Jerzy Kołodziejski i I sekretarz komitetu
			wojewódzkiego PZPR Tadeusz Fiszbach. Pierwszego dnia stanu wojennego, 
			w godzinach wieczornych, za zgodą władz, z Lechem Wałęsą spotkali się
			przedstawiciele Kościoła w osobach arcybiskupa Bronisława Dąbrowskiego 
			i księdza Alojzego Orszulika[16]. Przewodniczącego zdelegalizowanej NSZZ
			„S” przewieziono najpierw do ośrodka rządowego w Chylicach, później 
			osadzono w Otwocku Wielkim, a następnie w Arłamowie (od 11 maja 1982).
			Decyzję o internowaniu datowano na dzień 26 stycznia 1982. Władze
			chciały wykorzystać Lecha Wałęsę jako szyld nowej „Solidarności”
			pod kontrolą SB, jednak odmówił on z nimi rozmów. Został zwolniony 
			14 listopada 1982. O zwolnieniu ostatecznie przesądziła opinia gen.
			Czesława Kiszczaka, który z upoważnienia gen. Wojciecha Jaruzelskiego
			prowadził rozmowy z Lechem Wałęsą podczas jego internowania. 
			</p>
			<p>
			Od czasu zwolnienia przez kolejne lata objęty był dozorem milicyjnym i
			inwigilowany przez funkcjonariuszy służb specjalnych. Władze Polskiej 
			Rzeczypospolitej Ludowej traktowały go jako „osobę prywatną”. 
			Lech Wałęsa do końca lat 80. pozostawał przywódcą zdelegalizowanej NSZZ
			„S”. Utrzymywał liczne kontakty z zakonspirowanymi strukturami związku, 
			m.in. już w kwietniu 1983 spotkał się z przedstawicielami Tymczasowej
			Komisji Koordynacyjnej. 
			</p>
			<p>
			5 października 1983 Komitet Noblowski ogłosił decyzję o przyznaniu mu
			Pokojowej Nagrody Nobla. W uzasadnieniu wskazano m.in.: 
			</p>
			<p>
			<i>"Działania Lecha Wałęsy charakteryzowały się determinacją w dążeniu do
			rozwiązania problemów jego kraju poprzez negocjacje i współpracę, 
			bez uciekania się do przemocy. Lech Wałęsa próbował zapoczątkować
			dialog między organizacją, którą reprezentuje – „Solidarnością” – 
			a władzami. Komitet uznaje Wałęsę za wyraziciela tęsknoty za wolnością 
			i pokojem, która – mimo nierównych warunków – istnieje niepokonana 
			we wszystkich narodach świata. W czasach, w których odprężenie i 
			pokojowe rozwiązywanie konfliktów są bardziej potrzebne niż
			kiedykolwiek wcześniej, wysiłek Wałęsy jest zarówno natchnieniem, 
			jak i przykładem".</i>
			</p>
			<p>
			Nagrodę w jego imieniu odebrała żona Danuta Wałęsa wraz z
			trzynastoletnim wówczas synem Bogdanem, zaś przemówienie
			Lecha Wałęsy odczytał Bohdan Cywiński. Przywódcy nielegalnej
			„Solidarności” władze komunistyczne uniemożliwiły wyjazd do
			Oslo, odmawiając wydania paszportu. 
			</p>
			
			
	
	</div>
			<div class="bloczek bgrondzikdwa">
			</div>
	<div id="szymborska" class="empty column col-12 bgrondzikdwa dolewejt dolcz">
			<img class="img-responsive obr dolewejd obrazek" src="szymborska.jpg" alt="666">
			
			<p>
			<h3>
			Wisława Szymborska
			</h3>
			właśc. Maria Wisława Anna Szymborska-Włodek
			</p>
			<p>
			(ur. 2 lipca 1923 na Prowencie, obecnie część Kórnika, zm. 1 lutego 2012 w Krakowie) 
			– polska poetka, eseistka, krytyczka, tłumaczka, felietonistka; laureatka
			Nagrody Nobla w dziedzinie literatury (1996), członek założyciel
			Stowarzyszenia Pisarzy Polskich (1989), członkini Polskiej 
			Akademii Umiejętności (1995), dama Orderu Orła Białego. 
			</p>
			<p>
			Maria Wisława Anna Szymborska urodziła się na Prowencie,
			czyli folwarku (obszarze dworskim, który wówczas stanowił
			odrębną jednostkę administracyjną pomiędzy Kórnikiem a Bninem) 
			położonym na południe od zamku w Kórniku, nad Jeziorem Kórnickim w 
			Poznańskiem. Była drugą córką Wincentego Szymborskiego, prawicowego 
			polityka, byłego wiceprezydenta Rzeczypospolitej Zakopiańskiej oraz 
			zarządcy dóbr hrabiego Władysława Zamoyskiego, i Anny Marii z domu Rottermund
			(1890–1960). Rodzice Szymborskiej przenieśli się w styczniu 1923 z Zakopanego
			do Kórnika, dokąd hrabia Zamoyski wysłał Szymborskiego w celu uporządkowania 
			spraw finansowych jego tamtejszej posiadłości[9]. Po śmierci hrabiego w 
			1924, rodzina Szymborskich zamieszkała w Toruniu, a od 1929 w Krakowie 
			przy ul. Radziwiłłowskiej. Wisława Szymborska uczęszczała tam początkowo
			do Szkoły Powszechnej im. Józefy Joteyko przy ul. Podwale 6, 
			a następnie od września 1935 do Gimnazjum Sióstr Urszulanek przy ul. Starowiślnej 3-5. 
			</p>
			<p>
			Od 1929 Wisława Szymborska mieszkała w Krakowie, gdzie debiutowała w 
			1945 na łamach „Dziennika Polskiego” wierszem Szukam słowa. W 1952
			w Spółdzielni Wydawniczej „Czytelnik” wydała pierwszy tom poetycki 
			Dlatego żyjemy, w tym samym roku została członkiem Związku Literatów 
			Polskich. W latach 1953–1966 była kierownikiem działu poezji tygodnika 
			„Życie Literackie”, następnie w latach 1967–1981 publikowała w nim 
			felietony Lektury nadobowiązkowe, które pisała do 2002. W 1983 
			nawiązała współpracę z „Tygodnikiem Powszechnym”. Od 1988 była członkiem 
			PEN Clubu, od 2001 była członkiem honorowym Amerykańskiej Akademii Sztuki i Literatury. 
			</p>
			<p>
			<i>„W Wisławie Szymborskiej Szwedzka Akademia chce uhonorować
			przedstawicielkę niezwykłej czystości i siły poetyckiego spojrzenia.
			Poezji jako odpowiedzi na życie, sposobu na życie, pracy nad słowem 
			jako myślą i wrażliwością. Wiersze Wisławy Szymborskiej to perfekcja słowa, 
			wysoce wycyzelowane obrazy, myślowe allegro ma non troppo, jak nazywa się jeden
			z jej wierszy. Jednak ciemności, której nie ulegają one bezpośrednio,
			wyczuwa się w nich tak, jak ruch krwi pod skórą”</i>
			</p>
			
			<h4>Twórczość literacka</h4>
			<p>
			Pierwsze wiersze opublikowała w krakowskim „Dzienniku Polskim”,
			następnie w „Walce” i „Pokoleniu”. W tych czasach Wisława Szymborska
			była związana ze środowiskiem akceptującym socjalistyczną rzeczywistość.
			W latach 1947–1948 była sekretarzem dwutygodnika oświatowego „Świetlica Krakowska”
			i – między innymi – zajmowała się ilustracjami do książek. W 1949
			roku pierwszy tomik wierszy Szymborskiej pt. Wiersze (według innych źródeł
			Szycie sztandarów) nie został dopuszczony do druku. Cenzura PRL stwierdziła iż 
			„nie spełniał wymagań socjalistycznych”. Jej debiutem książkowym był 
			wydany w roku 1952 tomik wierszy pt. Dlatego żyjemy. Szymborska została 
			przyjęta do Związku Literatów Polskich. Była także członkiem Stowarzyszenia
			Pisarzy Polskich. W latach 1953–1981 była członkiem redakcji „Życia Literackiego”,
			gdzie od 1968 roku prowadziła stałą rubrykę „Lektury nadobowiązkowe”,
			które zostały później opublikowane także w formie książkowej. W latach
			1981–1983 wchodziła w skład zespołu redakcyjnego krakowskiego miesięcznika
			„NaGłos”. Kiedy w latach 80. rozwiązane zostało krakowskie „Pismo”, swoje
			„Lektury nieobowiązkowe” publikowała we wrocławskim miesięczniku „Odra”,
			w którym m.in. w 1991 opublikowała wiersz „Kot w pustym mieszkaniu”,
			napisany po śmierci swojego partnera Kornela Filipowicza. 
			</p>
			<p>
			Szymborska była nierozerwalnie związana z Krakowem i wielokrotnie 
			podkreślała swoje przywiązanie do tego miasta. Orędownikiem poezji 
			Szymborskiej w Niemczech jest Karl Dedecius, tłumacz literatury polskiej.
			W twórczości Wisławy Szymborskiej ważne miejsce zajmują także limeryki,
			z tego względu zasiadała ona w Loży Limeryków, której prezesem jest jej 
			sekretarz Michał Rusinek. Wisława Szymborska uznawana jest również za 
			twórczynię i propagatorkę takich żartobliwych gatunków literackich, jak
			lepieje, moskaliki, odwódki i altruiki. Należy do najczęściej tłumaczonych
			polskich autorów. Jej książki zostały przetłumaczone na 42 języki. 
			</p>
			<p>
			W listopadzie 2011 Szymborska przeszła poważną operację. Zmarła 
			1 lutego 2012 w czasie snu w swoim mieszkaniu przy ulicy Piastowskiej w Krakowie.
			Informację o śmierci Szymborskiej przekazał jej sekretarz Michał Rusinek.
			Pogrzeb poetki odbył się 9 lutego 2012. Zgodnie z jej wolą urna z prochami 
			została złożona w grobie rodzinnym na cmentarzu Rakowickim. 
			</p>
			
			
	</div>








	
	  
</body>
</html>








